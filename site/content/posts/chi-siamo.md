---
weight: 1
name: test
icon: info

region: it
date: 2018-12-07T10:14:48.939Z
name: 'Chi siamo'
title: 'Chi siamo'
subtitle: 'Marzò siamo noi. Raffaele e Francesca.'
opening: O meglio, il volto di Marzò siamo noi. Ma Marzò è un affresco, una ballata di parenti, amici, incontri fortuiti e fortunati.
closing: Vieni a trovarci

tags: ["italiano"]
moods: ["italiano"]
categories: ["italiano"]

image: /img/1200x675/IMG_20170906-cu.jpg
description: ''

---

Marzò è zio Angelo che prende tutto per tempo perché è meglio fare oggi anche quello che potresti rimandare a domani, è Enrico che, di nome e di fatto, è la memoria della famiglia. E’ nonna Mia, che alleva bambini con l’impegno di una scalata e la nonchalance di una passeggiata. Marzò è nonna Ita che prepara la tisana calda per chi raccoglie al freddo, giù nel piantoneto.

Marzò arriva da lontano, dagli ulivi che ha piantato nonno Dino cent’anni fa, dal melancolo che per quanto è antico e bello lo osserva pure il CNR. Marzò è il trattore che già ai tempi di nonna Rina era un pezzo da museo. E’ zia Anna che fa i cappelletti per tutti ogni Natale. E’ nonno Peppe che sempre ti accoglie al bar con una delle storie del menestrello e il profumo di un buon caffè.

Marzò è zia Martina che quando arriva è una festa e quando parte una lacrima. Zio Scott che passa la notte a progettare l’etichetta cilindrica per la bottiglia dell’olio e poi compriamo quella squadrata. Marzò sono le nostre idee, a volte avventurose a volte avventate, ma sempre sentite. Ma il cuore pulsante, il soffio vitale, l’anima di Marzò sono Martino ed Ettore che tutto colorano con risate argentine e occhi splendenti.
